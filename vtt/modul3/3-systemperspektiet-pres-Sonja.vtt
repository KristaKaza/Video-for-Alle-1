WEBVTT

00:00:00.000 --> 00:00:10.000
La oss se på de ulike delene som må være på plass for at videokonsultasjoner som helsetjeneste skal fungere for ulike pasienter.

00:00:10.000 --> 00:00:20.000
For det første finnes det lovverk rundt universell utforming. Du kan si at dette hovedsakelig er visjonen Norge har for likeverdig tilganger.

00:00:20.000 --> 00:00:30.000
Det vil si det er det vi skal oppnå. I tillegg finnes det et offentlig tilsyn - universell utformingstilsynet - som skal passe på at lovverket følges.

00:00:30.000 --> 00:00:38.000
De har lite ressurser og kan dermed ikke hjelpe alle og heller ikke passe på at reglene følges overalt.

00:00:38.000 --> 00:00:50.000
Reglene omfavner veldig mye forskjellig, alt fra tilrettelegging av bygg til kommunikasjon via nettsider og til hvordan en powerpoint-presentasjon skal utformes.

00:00:50.000 --> 00:00:56.000
Utover det finnes det noen retningslinjer og prinsipper som ulike organisasjoner har laget.

00:00:56.000 --> 00:01:06.000
Helt konkret finnes det for eksempel 4 nye prinsipper for digitale helsetjenester, utarbeidet av direktoratet for e-helse.

00:01:06.000 --> 00:01:15.000
Det finnes også en hel rekke andre dokumenter som veileder, gir retningslinjer og forklarer hvordan universell utforming skal følges.

00:01:15.000 --> 00:01:22.000
En del av disse finner du på ressurssiden vår i vår veiviser.

00:01:22.000 --> 00:01:32.000
Til sammen mangler altså ikke på regler, lover, veiledere og rapporter som forteller oss hvordan vi bør og skal bygge tjenester slik at de er tilgjengelig for alle.

00:01:32.000 --> 00:01:39.000
Så vi har visjonen på plass, men hvordan ser realiteten ut? La oss ta et konkret eksempel med en pasient:

00:01:39.000 --> 00:01:48.000
En behandler skal vurdere hva pasienten trenger av helsehjelp og hvordan den helsehjelpen skal tilbys.

00:01:48.000 --> 00:02:02.000
Utfordringene starter allerede her. I en undersøkelse blant de ansatte i HelseVest fra 2022 anga 35% av de spurte at de følte seg usikker på bruk av videotjenester,

00:02:02.000 --> 00:02:12.000
og hele 38% anga at de følte de manglet teknisk support. Du lurer kanskje på hvorfor de ansatte er så usikre?

00:02:12.000 --> 00:02:22.000
Når de ansatte ikke er trygge på en løsning, så kan de kanskje velge den bort, selv om den ville vært bra for pasienten.

00:02:22.000 --> 00:02:30.000
Det er fordi de ikke er sikre på om de kan gi en god nok behandling gjennom videoløsning.

00:02:30.000 --> 00:02:38.000
Og da ender det kanskje med at pasienten ikke får behandling i det hele tatt, siden det er for vanskelig for pasienten å reise til behandlingsstedet.

00:02:38.000 --> 00:02:47.000
Heldigvis er dette en barriere som det allerede gjøres noe med. Det lages for tiden opplæringspakker for ansatte nettopp for tryggere i bruk av videotjenester.

00:02:47.000 --> 00:02:56.000
Når det gjelder den tekniske støtten som de ansatte ønsker seg og trenger, så er dette foreløpig opp til hvert helseforetak eller helsetilbyder.

00:02:56.000 --> 00:03:04.000
Noen sykehus har et videoteam som bistår med blant annet en videovakt som man kan ringe når det haster.

00:03:04.000 --> 00:03:15.000
Men langt ifra alle sykehus har det og mange helsetilbydere, som for eksempel private behandlere, er for små til å kunne tilby noe slikt.

00:03:15.000 --> 00:03:24.000
Da spørs det hvem som kan og bør tilby teknisk støtte til behandlere og pasient. Dette er for tiden ikke løstpå et overordnet nivå.

00:03:24.000 --> 00:03:26.000
Det er opp til hver enkelt å finne ut av.

00:03:26.000 --> 00:03:36.000
Men det stopper ikke her. La oss si at den ansatte tilbyr videokonsultasjonen. Da spørs det allikevel hvor godt verktøyet er tilrettelagt.

00:03:36.000 --> 00:03:46.000
Vanligvis er det leverandøren som skal sørge for at utstyret er universelt utformet, men personvern og informasjonssikkerhet er nokså strengt i helsevesenet,

00:03:46.000 --> 00:03:51.000
noe som gjør tilretteleggingen litt mer komplisert.

00:03:51.000 --> 00:04:05.000
Og i tillegg mangler ofte helsetilbydere og behandlere kompetanse til å vite om verktøyet og utstyret som brukes faktisk er universelt utformet, og eventuelt hva som skal til for at det blir det.

00:04:05.000 --> 00:04:14.000
I helseinstitusjoner er det ingen systematikk som sikrer dette, og derfor kan det være vanskelig for mange pasienter å bruke verktøyet eller utstyret.

00:04:14.000 --> 00:04:24.000
I tillegg er det jo slik at når man er syk er man gjerne ikke i form til å lære noe nytt. Kanskje er man også usikker på digitale løsninger fra før av.

00:04:24.000 --> 00:04:30.000
Kanskje har sykdommen gjort at man husker dårligere eller er mer trøtt eller ser dårligere?

00:04:30.000 --> 00:04:39.000
Derfor bør selve brukergrensesnittet, altså det digitale verktøyet, være så enkelt å bruke som mulig.

00:04:39.000 --> 00:04:45.000
Men når det ikke er tilfelle, det er da mange faller utenfor.

00:04:45.000 --> 00:04:58.000
Hvem skal så hjelpe til? Behandler?

00:04:58.000 --> 00:05:00.000
Tja. Mange behandlere har allerede mange oppgaver og er nok ikke nødvendigvis rustet til å hjelpe til når det kommer til tekniske spørsmål.

00:05:00.000 --> 00:05:04.000
Helseforetak eller organisasjonen, kanskje?

00:05:04.000 --> 00:05:10.000
De fleste har som sagt ikke et teknisk støtteapparat for sine ansatte, og dermed har de heller ikke noe for pasientene.

00:05:10.000 --> 00:05:16.000
Hva da med de pårørende? I mange tilfeller er det de som hjelper til.

00:05:16.000 --> 00:05:24.000
Men hva med de pasientene som ikke har pårørende, eller hva med tilfellene der heller ikke de pårørende kan nok?

00:05:24.000 --> 00:05:36.000
Hva med kommunen? Kan ikke kommunen hjelpe? Kommunene har et visst ansvar for opplæring og tilrettelegging, men videotjenester er ikke satt i system hos dem.

00:05:36.000 --> 00:05:47.000
Så har vi brukerorganisasjoner. Noen av dem tilbyr testing av utstyr og løsninger for universell utforming, men det er ikke alltid det benyttes.

00:05:47.000 --> 00:05:58.000
Som du ser, så er det ikke nok å ha gode prinsipper, regelverk, lover og veiledninger når det mangler implementering av alt dette i organisasjonene.

00:05:58.000 --> 00:06:09.000
Så vi har en veldig god visjon i Norge. Det vi mangler er å få den oversatt til realitet, og det som må til er en konkret handlingsplan

00:06:09.000 --> 00:06:10.000
for at de enkelte aktørene i hele systemet vet nøyaktig hva deres ansvar er og hva de skal gjøre for at ting glir knirkefritt for alle involverte.